## Organisering av prosjektet
Den første tiden av prosjektet planlegger teamet blant annet å bli kjent med hverandre, holde jevnlige møter og sørge 
for at alle er med på alle steg i prosessen, slik at ingen blir glemt eller henger etter. 

Vi ble sammen enige om noen møtetider under den første gruppetimen, samt å alltid ha en referent på møter. Vi opprettet 
et repository, fikk lagd en felles google drive, lagd et project board og fått satt opp en discord nærmest med en gang 
etter prosjektstart. Deretter identifiserte vi rollene som trengs for dette prosjektet, og fordelte de rollene som lot 
seg fordele på et så tidlig stadie. Vi har valgt å bruke Trello project board for å holde styr på oppgavene. Vi 
fargekoder etter type oppgave, og legger til members på hver oppgave etter hvem som utfører/skal utføre oppgaven.

Måten vi fordelte roller på var at den som var interessert og/eller har mest erfaring med en rolle meldte seg og tok på 
seg ansvaret. Til nå har vi satt opp rollene teamleder, testansvarlig og ansvarlig for server. Vi har gitt Micah 
team-leader-rollen fordi han er den på gruppen som har mest erfaring med å jobbe team innenfor IT. Når det kommer til de 
resterende rollene fordelte vi etter interesse. Vi har satt rollene til å være veldig fleksible, så vi hjelper hverandre 
i alle roller dersom hjelp trengs.

På hvert møte går vi også gjennom oppgavene vi har foran oss, og legger til flere oppgaver om det trengs. På møtene 
rapporterer hvert team-medlem til resten av teamet om hvilke(n) oppgave(r) de holder på med, hvordan det går, og om man 
eventuelt trenger hjelp til oppgaven sin. Deretter justerer vi fordeling av oppgaver etter tilbakemelding på hvert møte. 
Dermed vet vi alltid hva vi skal gjøre frem mot neste møte og sørger for at alle har noe å gjøre samt får til å gjøre 
det de har fått utdelt. Hyppige møter er også måten vi følger opp hverandres arbeid. På hvert møte har vi også en 
referent. Hen skriver hva som bestemmes på møtene og laster de opp i vår google drive. På denne måten har vi alltid 
oversikt over hva vi ble enige om på møtene.


## Prosjektmetodikk
Prosjektmetodikken vi har valgt å prøve å følge er kanban, med elementer som parprogrammering og testing. Det er flere 
grunner til at dette er metodikken vi ønsker å følge. En av dem er at siden vi er så få på teamet, så kan vi operere mye 
på tillit og vi kan stille krav til disiplin. Vi liker også at metodikken er fleksibel, da vi også er det. Teamet har 
avgjort at møter er tiden for å planlegge mer arbeid, og vi har blitt enige om at 3 oppgaver er maksimum per person til 
enhver tid. 
 
## Spesifikasjon
Det overordnede målet for applikasjonen å få på plass de grunnleggende strukturene og funksjonalitetene i spillet.

### Prioritert liste over brukerhistorier:
(Mal fra Entur: https://design.entur.org/kom-i-gang/for-designere/brukerhistorier)

1. Som spiller ønsker jeg å kunne se brettet spillet foregår på. Slik at jeg kan se alle elementer på brettet inkludert 
   brikker og hvor de beveger seg.
    * Akseptansekriterier:
      * Gitt at jeg spiller, så skal jeg se spillebrettet.
      * Gitt at jeg spiller, så skal jeg se brikken min på spillebrettet.
   * Arbeidsoppgaver:
      * GUI for brett
      * Lage logisk modell for brett


2. Som spiller ønsker jeg å se at brikken flytter seg til riktig posisjon ettersom hva jeg taster, slik at det er samsvar 
   mellom handlingene mine og det jeg ser.
   * Akseptansekriterier:
      * Gitt at jeg spiller og trykker for å gå en retning, så skal jeg se at brikken på skjermen flytter seg i riktig 
        retning og lander på rett sted.
   * Arbeidsoppgaver:
      * Tydelig grid-oppset
      * Grafikk for spiller
      * Logikk for bevegelse av robot på brettet


3. Som spiller ønsker jeg at jeg visuelt kan se når jeg har vunnet eller tapt, slik at jeg vet når spillet er over
   * Akseptansekriterier:
      * Gitt at jeg vinner spillet, så skal jeg få en visuell beskjed om det.
      * Gitt at jeg taper spillet, så skal jeg få en visuell beskjed om det.
   * Arbeidsoppgaver:
      * Grafikk og logikk for når spiller har vunnet
      * Grafikk og logikk for når spiller dør


4. Som spiller av RoboRally ønsker jeg å kunne se vinnermålet i spillet, slik at jeg kan se hvor jeg går for å vinne
   * Akseptansekriterier:
      * Gitt at jeg spiller, skal jeg kunne se flagget jeg må flytte meg til for å vinne.
      * Gitt at jeg spiller, skal jeg kunne tydelig se akkurat hvilken brikke jeg må flytte meg til for å vinne.
   * Arbeidsoppgaver:
      * Sette inn grafikk og logikk for flagg


5. Som spiller ønsker jeg et spill med hindringer slik at det kan være en utfordring og underholdende.
   * Akseptansekriterier:
      * Gitt at jeg ønsker en utfordring, vil jeg ha hinder i form av steder jeg ikke kan gå på brettet representert som 
        hull.
   * Arbeidsoppgaver:
      * Grafikk og logikk for hull

##Oppsummering
Hva som gikk bra: 
Vi strukturerte oss godt fra starten av. Var flinke på oppgavefordeling, oppfølgning og å ha jevnlige møter.

Hva som ikke fungerte helt som forventet: 
Å vise at vi sammarbeidet godt fungerte ikke helt som forventet. Vi har brukt mye code with me og google docs for å 
sammarbeide.
Dermed kan man ikke se gjennom våre commits at vi har sammarbeidet godt og at alle har bidratt mer eller mindre på lik 
linje til prosjektet.

Hva som ikke virket i det hele tatt:

Ønskelige forbedringer til neste gang: 
Vi ønsker gjerne å kunne bruke git mer aktivt til neste obligatoriske oppgave.

De strukturelle og organisatoriske aspektene ved prosjektet tror vi fungerte godt fordi vi kommuniserer bra og passer 
på at alle henger med og er inkludert i arbeidet til enhver tid. Det som ikke fungerte så godt var å bruke git aktivt. 
Dette skyldes at vi ikke har rukket å lære oss å bruke det ordentlig enda, men vi har sammen kommet frem til at vi 
ønsker å lære og bruke dette i prosjektet fremover.

Liten vurdering av hvor bra vi traff på oppgaven:

